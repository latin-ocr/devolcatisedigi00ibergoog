De Volcati Sedigiti canone.

PARS 1..

§- 1.

De Volcati Sedigiti vita perpauca nobis nota sunt. Aequalis
fuit, quamquam aetate inferior, L. Attio et Aelio Stiloni, (cf.
Madvig. Opusc. p. 107 3 Ritschel. Parerg. Plaut. Terent. p. 238,
240.) atque altero septimi saeculi dimidio u. c. floruisse et
scripsisse videt-ur. Aequalium more multum in colligendis et
recensendis poetarum operibus versatus judicium, quem dicunt
canonem, de comicis poetis latinis proposuit, quod nobis est
traditum. Apud Gellium enim N. A. XV, 24 legimus: „Sedi-
“ gitus in libro, quem scripsit de poetis, quid de iis sentiat, qui
comoedias fecerunt et quem praestare ex omnibus ceteris putet,
ac deinceps, quo quemque in loco et honore ponat, his versi-
bus suis demonstrat:

Multos incertos certare hanc rem vidimus,
Palmam poetae comico cui deferant.
Eum meo judicio errorem dissolvam tibi,
Ut, contra si quis sentiat, nil sentiat.

5. Caecilio palmam Statio do mimice.

Plautus secundus facile exsuperat ceteros.
Dein Naevius, qui fervet, pretio in tertiost.
Si erit, quod quarto detur, dabiturLicinio.
Post insequi Licinium facio Atilium.

10. In sexto consequetur hos Terentius.
Turpilius septimum, Trabea octavum optinet.
Nono loco esse facile facio Luscium.
Decimum addo causa antiquitatis Ennium.“

ς. 2.

ln his versibus, quos ex emendatione M. Hertzii ed. Gen.
Lips. 1853 reddidimus, plures inveniuntur varietates lectionum,
de quibus accuratius agamus necesse est.
1

