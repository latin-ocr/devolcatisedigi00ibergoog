¹⁶. W ,.

Postquam igitur fabularum Caecilii argumenta vitae homi-
num quotidianae et veritati convenientia et ita instructa, ut
facile benevolos et attentos haberent spectatores, cognovimus,
omnium de Caecilio judicia hisce paucis verbis complecti pos-
sumus:

Veritate et gravitate argumentorum Caecilium omnibus
praestare.

Haec nostra sententia si vera et recta est, satis patebit,
Ciceronem quoque eadem, qua ceteros causa permotum esse,
ut Caecilium summum comicum laudaret, de opt. gen or. I, 2:
„Itaque licet dicere et Ennium ‚summum epicum poetam, si cui
ita videtur, et Pacuvium tragicum et Caecilium fortasse
comicum.“ Quam laudem Caecilio non deberi propter stili
elegantiam et dictionis, idem Cicero disertis verbis docet
Brut. 74: „Caecilium et Pacuvium male locutos videmus“ et
epist. ad Att. VII, 3, 10: „Secutus sum, non dico Caecilium — γ
malus enim latinitatis auctor est“ ——. Haec sententia pluri-

mum lucis affert verbis s. Hieronymi ep. adPammach. 101: '‘

„Terentius Menandrum, Plautus et Caecilius veteres comicos
interpretati sunt.“ Nam poetae novae comoediae Atticae, ut
Menander, valebant praecipue arte et describendis moribus
hominum et ingeniis3 — quo Terentium quoque inprimis valu-
isse postea demonstrandum erit, -—- Plautus autem et Caeci-
lius, quamquam, ut omnes comici latini, vestigia premebant
novae comoediae Atticae, eam ob causam veteres comicos in·
terpretati dicuntur, quod et sibi, ut illis, propositum cense-
bant, ut delectatione et voluptate afficerent sensus spectan-
tium, id est, ut τὸ πάθος commoverent. Summo igitur jure,
si haec respicias, Plautum et Caecilium interpretatos dici vete-
res comicos concedas.

2. Plautus.

Secundus nostri canonis exhibetur Plautus ‚ gravissimus ille
Romanorum poeta, de quo multa variaque judicia apud vete
res scriptores inveniuntur. Priusquam uberius de eo dissera-

